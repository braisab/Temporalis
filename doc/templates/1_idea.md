### ANTEPROXECTO  

• **O tipo de proxecto que se vai desenvolver (enfoque documental ou orientado á creación dun entregable)**

O proxecto a desenvolver terá un enfoque documental.

**• Unha descrición do proxecto**  
A DESCRICIÓN DO PROXECTO CREO QUE ESTÁ BASTANTE CLARA.
O proxecto está baseado nunha aplicación en android que xestione un banco do tempo dentro do concello de Santiago de Compostela.  
Un banco de tempo é un concepto no que persoas ofrecen servizos, coñecementos ou 	habilidades en intercambio por outros servizos coñecementos ou habilidades, dentro dunha 	relación na que o económico desaparece e a medida do valor de todo o achegado é o tempo 	que se invirte. Cada servizo, coñecemento ou habilidade intercambiada ten o mesmo valor, 	medido en unidades de tempo, independentemente de que o doante sexa un principiante ou 	un experto. Os intercambios desta maneira realmente o que premian é a solidariedade entre 	os integrantes do banco de tempo.  
O obxectivo de crear esta aplicación é axudar á comunicación e á xestión dos servizos ou do 	tempo ofrecido polas persoas do concello que queiran participar nun banco de tempo.
  Os usuarios terán que rexistrarse e logearse na aplicación para poder acceder a ela. Unha vez dentro, cada usuario será titular dunha “conta” que rexistra o saldo de tempo dispoñible. Poderán, crear e modificar o seu perfil para ofrecer servizos, coñecementos ou habilidades nuha data concreta, e unha vez que se administren sumaráselle na súa “conta” a cantidade de tempo que ofreceu para poder empregalo noutros servizos, coñecementos ou habilidades que propoñan outros usuarios.   
  Un exemplo de uso sería: O usuario_1 ofrece 1 hora na que pode dar clases de guitarra ofertando a través da aplicación. O usuario_2 está interesado nas clases. Unha vez impartidas as clases, restaráselle 1 hora na súa “conta de tempo” ao usuario_2 e sumaráselle 1 hora á “conta de tempo” do usuario_1. Polo tanto o usuario_2 débelle 1 hora ao banco de tempo, non ao usuario_1, e o usuario_1 ten unha hora que pode “gastar” nun servizo que ofreza calqueira usuario, non ten que ser exclusivamente o usuario_2.  
Ainda que nun principio me restrinxirei á Área de Santiago, creo que é unha aplicación que 	se podería extrapolar a outras zonas de Galicia.

• **Unha contextualización que identifique as necesidades ás que dará resposta o proxecto e defina o modelo de negocio** A CONTEXTUALIZACIÓN ESTÁ BEN.

  Hai antecedentes de intercambios baseados en unidades de tempo desde o século XIX. Desde entón, os bancos de tempo forman parte dun importante movemento mutualista e cooperativista, tanto nos Estados Unidos, como posteriormente en Europa e no resto do mundo.  Pero foi a partir da decada de 1980 cando se concebiron os bancos de tempo modernos, nun momento de crise económica e de recortes nos servizos de Estados Unidos.

Existiu en Santiago un banco de tempo xestionado polo Concello, o cal se implementou  no  	ano 2009 pero foi progresivamente decaendo ata a súa extinción a comezos de 2012. 	Tamén existen este tipo de iniciativas noutras entidades de menor tamaño como centros 	socioculturais e asociacións, e algunhas incluso contan con algún tipo de software para 	poder xestionalas, pero a a falta de visibilización e o forte descoñecemento social 	impidenlles medrar e, por ende, conseguir os seus obxectivos.  

Creo que é unha ferramenta con moito potencial para mellorar a calidade de vida e as 	relacións sociais dunha comunidade, polo que desenvolver unha aplicación que xestione un 	banco de tempo que non veña so da man das asociacións ou do concello, é unha axuda moi 	grande para Santiago e para calquera comunidade,  debido a que unha aplicación de este tipo 	permite achegar os bancos de tempo a un número maior de persoas, estará permanentemente 	actualizada e os propios usuarios serán os protagonistas polo que non terán que depender  	das institucións.  
Como dixen antes, o banco de tempo está enfocado aos intercambios solidarios desbotando 	os intercambios económicos, polo que creo que vai en contra da idea principal, e sería un 	erro comercializar esta aplicación.

• **Unha análise preliminar do proxecto, onde se indiquen os obxectivos e o alcance do mesmo, e unha proposta de tecnoloxías a empregar**

  O obxectivo final é crear unha aplicación con un deseño fácil, para poder acadar o maior número posible de usuarios. Polo tanto concibo unha app con interfaces moi manexables e intuitivas, como por exemplo un calendario no que ver todo o que se ofrece nese mes, ou un apartado co último ofertado polos usuarios.
  Para poder acceder á aplicación os usuarios deberán rexistrarse e logearse, e para poder acceder aos servizos terán que indicar certos datos de interese como por exemplo un correo de contacto para que o resto de usuarios poidan comunicarse con esta persoa, un perfil de competencias e intereses, unha zona xeográfica xa que o concello de Santiago abarca bastante máis que o propio entorno urbano,...  
  Os usuarios contarán con unha conta de tempo (na que a unidade de tempo é a hora) con unha cantidade de tempo inicial de 10 h no seu perfil para poder ter acceso as ofertas de outros usuarios unha vez se instale a app.
  Existirá un apartado de ofertas na que os usuarios ofrecerán un servizo, coñecemento ou habilidade nunha data concreta. Se outro usuario lle interesa esta oferta e acepta contactar coa outra persoa, restaráselle o tempo indicado do servizo da súa conta de tempo unha vez pase a data e a hora ou horas de este. Ao mesmo tempo sumaráselle o tempo invertido no servizo ao usuario que o ofertou.  
  Se varios usuarios aceptan o servicio de outro, o segundo recibirá a cantidade de tempo que se lle restan ao total de usuarios, é decir: se o usuario_2 e o usuario_3 lles interesa acudir á clase de inglés que oferta o usuario_1, unha vez rematada a clase o usuario_1 recibirá 4 horas na súa conta de tempo.
  Por outro lado tamén existirá un apartado de demandas que funcionará ao revés que o das ofertas. É decir: o usuario_1 pon na aplicación unha demanda na que precisa que alguén lle axude a facer unha mudanza, e o usuario_2 acepta ir. Neste caso restaráselle o tempo empregado ao usuario_1 e sumaráselle ao usuario_2.  
  Se un usuario se queda sen tempo na súa conta non poderá entrar a ver os servizos ata que este oferte un e outro ou outros usuarios acepten “gastar” o seu tempo no servizo ofertado.  
  Os datos dos usuarios estarán gardados nunha base de datos, a cal durante a fase de desenvolvemento da aplicación estaría aloxada nun entorno local para facilitar a creación da aplicación. Na fase de producción a base de datos aloxarase nun servidor da nube.
NON FALAS NADA DAS TÉCNICAS QUE VAS EMPREGAR PARA COMERCIALIZAR/DAR A COÑECER AOS POTENCIAIS USUSARIOS DO TEU BANCO DE TEMPO. CÓMO O FARÁS? A TRAVÉS DE REDES SOCIAIS, PATROCINANDO ALGÚN EVENTO, A TRAVÉS DUNHA PÁXINA WEB...INDICA QUE TÉCNICA DE PROMOCIÓN EMPREGARÍAS E POR QUE.

  **Unha proposta das tecnoloxías a empregar:**
  - **Ubuntu 20.04** como Sistema Operativo no que desenvolver a app.
  - **Android Studio 4.0** Entorno de desenvolvemento integrado para facilitar o proceso de creación da app.
  - **Java 8.0** como a linguaxe de programación a utilizar para o desenvolvemento da app.
  - **MySQL 5.5** como sistema de xestión de base de datos para aloxar os datos dos da app.
